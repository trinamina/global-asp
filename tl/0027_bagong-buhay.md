# Bagong Buhay

##
Maraming problema ang aming nayon. Mahaba ang pila sa pag-igib ng tubig sapagkat iisa lang ang gripo.

##
Naghihintay lang kami ng pagkaing donasyon galing sa iba.

##
Maaga kaming nagsasara ng bahay dahil may magnanakaw.

##
Maraming bata ang tumitigil sa pag-aaral.

##
Pumapasok naman bilang kasambahay ang mga dalaga sa ibang nayon.

##
May mga binatang istambay at pagala-gala habang tumutulong ang iba sa bukid.

##
Kumakalat ang basura kung saan-saan kapag malakas ang hangin.

##
Nasusugatan ang ilan dahil sa bubog na tinapon na lamang basta.

##
Isang araw, nawalan ng tubig ang gripo at hindi kami nakapag-igib.

##
Pinuntahan ni tatay ang bawat isa sa kanilang bahay para tawagin sa isang pagpupulong.

##
Nagtipon ang mga tao sa ilalim ng malaking puno.

##
Tumayo si tatay sa harap, "Kailangan nating magtulung-tulong upang malutas ang mga problema."

##
"Tutulong akong maglinis," sigaw ng walong taon na si Juma habang nakaupo sa putol na puno.

##
"Magtatanim kaming mga babae ng makakain," sabi ng isang ale.

##
"Maghuhukay kaming mga lalaki para makahanap ng balon," sabi naman ng isang mama.

##
"Magbabagong buhay tayo," sigaw naming lahat. Iyon nga ang aming ginawa.

##
* License: [CC-BY]
* Text: Ursula Nafula
* Illustration: Vusi Malindi
* Translation: Arlene Avila
* Language: tl
