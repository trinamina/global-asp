# Si Anansi at ang Dunong

##
Noong unag panahon, walang alam ang mga tao. Hindi sila marunong magtanim, maghabi at gumawa ng kasangkapan. Lahat ng karunungan ay tinago ng diyos na si Nyame sa isang palayok sa langit.

##
Isang araw, naisipan ni Nyame na ibigay ang palayok ng karunungan kay Anansi. Tuwing tumitingin si Anansi sa loob palayok, may natututunan siyang bago! Tuwang-tuwa si Anansi.

##
Dahil madamot si Anansi, naisip niya, "Itatago ko ang palayok sa tuktok ng mataas na puno para akin lang ang lahat ng kaalaman!" Itinali niya ang palayok sa kanyang tiyan at nagsimula sing umakyat sa puno. Subalit nahirapan siya dahil tumatama ang palayok sa kanyang tuhod.

##
Samantala, pinagmamasdan siya ang kanyang batang anak sa baba ng puno. "Mas maganda po siguro kung nakatali sa likod ninyo ang palayok," sabi nito. Itinali ni Anansi ang palayok sa kanyang likod at madali nga siyang nakaakyat.

##
Nang marating niya ang tuktok ng puno, bigla siyang natigilan. "Alam ko dapat ang lahat pero bakit mas matalino pa sa akin ang anak ko?" Nagalit si Anansi kaya inihagis niya ang palayok pababa.

##
Nabasag ang palayok at kumalat ang mga piraso nito sa lupa. Kumalat din ang karunungan at nabigyan ang lahat. Ganito nalaman ng tao kung paano magsaka ng bukid, humabi ng tela, gumawa ng kasangkapan at marami pang ibang bagay na alam ng tao ngayon.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Arlene Avila
* Language: tl
